# -*- mode: mandoku-view; -*-
#+DATE: 2015-08-29 00:25:58.797959
#+TITLE: 文始真經言外旨
#+PROPERTY: DZID  DZ0728
#+PROPERTY: SOURCE  正統道藏，三家本，1988，14—690 九卷 洞神部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5c0117_SJB_009-140727a>
#+PROPERTY: JUAN 9
#+PROPERTY: ID KR5c0117
<pb:KR5c0117_HFL_009-001a>¶
文始眞經言外㫖卷之九賢十四¶
　　　抱一子陳顯微述¶
　　九藥篇(藥者雜治也/凡三十一章)¶
關尹子曰勿輕小事小隙沉舟勿輕小物小¶
蟲毒身勿輕小人小人賊國能周小事然後¶
能成大事能積小物然後能成大物能善小¶
人然後能契大人天既無可必者人人又無¶
能必者事惟去事離人則我在我惟可即可¶
未有當繁簡可當戒忍可當勤惰可(勤惰一/作動靜)¶
　抱一子曰此一篇皆藥石之言所以謂之¶
<pb:KR5c0117_HFL_009-001b>¶
　雜治也蓋人之處世未能去事離人則應¶
　事接物之際一動一止有吉凶悔吝存焉¶
　聖人欲人避凶就吉免悔吝之虞故垂藥¶
　石之訓使人服膺而對治之非大聖大智¶
　其孰能如是哉且夫天既無可必者人人¶
　又無能必者事其敢輕小人輕小物輕小¶
　事哉孔子曰人心險於山川難於知天天¶
　猶有春秋冬夏旦暮之期人者厚貌深情¶
　其就義若渴者其去義若熱豈可測哉世¶
　之輕小人易小物忽小事而至於敗國亡¶
<pb:KR5c0117_HFL_009-002a>¶
　家喪身失命者多矣故聖人謂能善小人¶
　然後能契大人能積小物然後能成大物¶
　能周小事然後能成大事無非自小以至¶
　大自微以至著而不敢以其小人小物小¶
　事而輕忽之也聖人之待小者且加之謹¶
　況其大者乎天下之理未有當繁之事以¶
　簡能了者亦未有當戒之事可以强忍爲¶
　之者亦未有當勤之事可以慵情成之者¶
　故聖人於世惟可則可惟不可則不可故¶
　於事無可無不可初何固必哉是知聖人¶
<pb:KR5c0117_HFL_009-002b>¶
　雖日應事物而不著事不著物而我在我¶
　矣¶
關尹子曰智之極者知智果不足以周物故¶
愚辯之極者知辯果不足以喻物故訥勇之¶
極者知勇果不足以勝物故怯¶
　抱一子曰天下之理爭之則不足遜之則¶
　不餘聖人之大智若愚大辯若訥大勇若¶
　怯者豈姑爲是偽行哉蓋知夫智果不足¶
　以周物故愚辯果不足以喻物故訥勇果¶
　不足以勝物故怯耳傳曰其愚不可及則¶
<pb:KR5c0117_HFL_009-003a>¶
　智不如愚十信九中不如一默則辯不如¶
　訥柔能制剛弱能勝强則勇不如怯¶
關尹子曰天地萬物無有一物是吾之物物¶
非我物不得不應我非我我不得不養雖應¶
物未嘗有物雖養我未嘗有我勿曰外物然¶
後外我勿曰外形然後外心道一而已不可¶
序進¶
　抱一子曰善應物者無物善養我者無我¶
　有物則不能應物有我則不能養我何則¶
　物非我物我非我我纔外物便是外我纔¶
<pb:KR5c0117_HFL_009-003b>¶
　外我便是外心若作内觀其心外觀其形¶
　遠觀其物則分心我物爲三未免序進也¶
　道一而已直下便見不勞分别一空總空¶
　何必序進哉¶
關尹子曰諦毫末者不見天地之大審小音¶
者不聞雷霆之聲見大者亦不見小見邇者¶
亦不見遠聞大者亦不聞小聞邇者亦不聞¶
遠聖人無所見故能無不見無所聞故能無¶
不聞¶
　抱一子曰人有所見則有所不見有所聞¶
<pb:KR5c0117_HFL_009-004a>¶
　則有所不聞非神有所限而精有所量也¶
　用吾精神不得其道耳殊不知凡天地萬¶
　物之妙者皆吾之神凡天地萬物之有者¶
　皆吾之精夫如是則聖人無所見乃能無¶
　所不見無所聞乃能無所不聞學者知之¶
　乎¶
關尹子曰目之所見不知其幾何或愛金或¶
愛玉是執一色爲目也耳之所聞不知其幾¶
何或愛鍾或愛鼓者是執一聲爲耳也惟聖¶
人不慕之不拒之不處之¶
<pb:KR5c0117_HFL_009-004b>¶
　抱一子曰是章又釋前章之㫖聖人慮學¶
　者不知無所見無所聞爲大也姑以所見¶
　所聞喻之如目之所見不知其幾何色而¶
　視其物者執某色以拘其見耳之所聞不¶
　知其幾何聲而聽某響者執其聲以拘其¶
　聞惟聖人則不慕彼之聲色亦不拒彼之¶
　形響惟不處吾之見聞則吾之見聞大矣¶
關尹子曰善今者可以行古善末者可以立¶
本¶
　抱一子曰學者欲行古道必善今俗欲反¶
<pb:KR5c0117_HFL_009-005a>¶
　本源須知末務苟生於今之世而違今之¶
　俗則害生矣只知有本源而不知有末務¶
　則難立矣故聖人和光同塵以善今泛應¶
　曲當以善末者乃所以爲行古道立本源¶
　之地也歟¶
關尹子曰狡勝賊能捕賊勇勝虎能捕虎能¶
克己乃能成己能勝物乃能利物能忘道乃¶
能有道¶
　抱一子曰賊以狡勝虎以勇勝固矣然則¶
　己以何克哉己者我身也克者能勝也知¶
<pb:KR5c0117_HFL_009-005b>¶
　我身本何物則知所以克之之道矣學者¶
　當觀我本無己因七情六欲縁合而生欲¶
　克我身先克情欲前章不云乎能制一情¶
　者可以成德能忘一情者可以契道此聖¶
　人成己之學也既能成己矣然後能利物¶
　苟有一物存乎吾前則爲物勝矣焉能利¶
　物哉既能成己又能利物可以造道矣然¶
　則道可忘乎道未能忘焉能有道¶
關尹子曰函堅則物必毁之剛則折矣刀利¶
則物必摧之銳則挫矣威鳳以難見爲神是¶
<pb:KR5c0117_HFL_009-006a>¶
以聖人以深爲根走麝以遺香不捕是以聖¶
人以約爲紀¶
　抱一子曰堅則毁矣銳則挫矣以深爲根¶
　以約爲紀皆老子之言也關尹子復以函¶
　刀鳳麝以發明老子之㫖使學者盡守柔¶
　取虚韜光無藏之理以曲全免咎而已豈¶
　非藥石之言乎¶
關尹子曰瓶有二竅水實之倒瀉閉一則水¶
不下蓋不昇則不降井雖千仞汲之水上蓋¶
不降則不昇是以聖人不先物¶
<pb:KR5c0117_HFL_009-006b>¶
　抱一子曰聖人不敢爲天下先者乃所以¶
　爲天地萬物之先也何則天下之理不昇¶
　則不降不後則不先不下則不高故老子¶
　爲天下谿爲天下谷皆此意也以管取水¶
　按上竅則水下留以瓶吸水中置火則水¶
　逆上皆不昇則不降之理與閉竅汲井同¶
　一理然則可昇可降者水也所以閉之汲¶
　之火之按之者人也人之所以能使水之¶
　昇降留逆者氣也雖然天道好還持而盈¶
　之不如其已況敢先物乎是尤聖人所大¶
<pb:KR5c0117_HFL_009-007a>¶
　戒也¶
關尹子曰人之有失雖己受害於已失之後¶
乆之竊議於未失之前惟其不恃己聰明而¶
兼人之聰明自然無我而兼天下之我終身¶
行之可以不失¶
　抱一子曰使睿智聰明如虞舜猶不自恃¶
　其聰明而捨己從人況餘人乎殊不知不¶
　恃己聰明而兼人之聰明易而能察人之¶
　情偽而擇其爲交際難噫知人知言之說¶
　堯舜其猶病諸¶
<pb:KR5c0117_HFL_009-007b>¶
關尹子曰古今之俗不同東西南北之俗又¶
不同至於一家一身之善又不同吾豈執一¶
豫格後世哉惟隨時同俗先機後事捐忿塞¶
欲簡物恕人權其輕重而爲之自然合神不¶
測契道無方¶
　抱一子曰隨時同俗先機後事捐忿塞欲¶
　簡物恕人是數者與孔子翼易隨時同人¶
　知幾成務懲忿窒欲易簡恕忠之言略同¶
　而學者不知謂道家之學獨尚無爲是則¶
　將謂聖人執一豫格後世聖人何心哉古¶
<pb:KR5c0117_HFL_009-008a>¶
　今四方一家一身俗尚雖各不同而聖人¶
　權其輕重而爲之制可從先進則先進可¶
　拜下則拜下惟其無可無不可所以合神¶
　不測契道無方也孔子不云乎竊比於我¶
　老彭然則孔老之道其可以異觀哉¶
關尹子曰有道交者有德交者有事交者道¶
交者父子也出於是非賢愚之外者故乆德¶
交則有賢愚是非矣故或合或離事交者合¶
則離¶
　抱一子曰子華子與孔子相遇於途傾蓋¶
<pb:KR5c0117_HFL_009-008b>¶
　終日歡如平生孔子顧弟子取束帛以贈¶
　先生而子路疑之蓋子華子者老子之弟¶
　子程本也孔子一見傾蓋如故此道交也¶
　二子邂逅相遇目擊道存豈若世俗之德¶
　交利交有賢愚是非利害之分哉宜乎子¶
　路之不識也噫安得如程子華孔仲尼邂¶
　逅傾蓋相忘於形骸之外哉¶
關尹子曰勿以拙陋曰道之質當樂敏捷勿¶
以愚暗曰道之晦當樂輕明勿以傲易曰道¶
之高當樂和同勿以汗漫曰道之廣當樂要¶
<pb:KR5c0117_HFL_009-009a>¶
急勿以幽憂曰道之寂當樂悅豫古人之言¶
學之多弊不可不救¶
　抱一子曰古人之言教不止一端在當時¶
　有禽滑釐宋餅尹文彭蒙田餅愼到墨翟¶
　諸家之學今其言不傳至盂子之時止有¶
　楊墨二家之言則知禽宋尹彭田愼之言¶
　至關尹仲尼之時已拒絶之矣敏捷者如¶
　今之襌學問答所以尚口捷給也輕明者¶
　如今之騰身踴躍習觀之類也和同者如¶
　西域教之六羣和合也要急者如今之參¶
<pb:KR5c0117_HFL_009-009b>¶
　一句話頭以求頓悟也悦豫者如今之放¶
　逸曠達逍遥自在也是數者雖非當時古¶
　人之教而其事大率相類學之多弊亦不¶
　可不救也¶
關尹子曰不可非世是己不可卑人尊己不¶
可以輕忽道己不可以訕謗德己不可以鄙¶
猥才己¶
　抱一子曰非世者世亦非之禍也卑人者¶
　人亦卑之辱也遇輕忽而能忍自以爲己¶
　有道淺也遇訕謗而不辯自以爲己有德¶
<pb:KR5c0117_HFL_009-010a>¶
　驕也至於逢鄙猥之人自以爲己有才繆¶
　也是五者皆學者之病也宜自藥之¶
關尹子曰困天下之智者不在智而在愚窮¶
天下之辯者不在辯而在訥¶
　抱一子曰人之多智多辯者病也人之能¶
　愚能訥者藥也智不能困天下之智辯不¶
　能窮天下之辯以智攻智以辯敵辯如以¶
　火止火以水止水耳奚益哉昔南唐選博¶
　學辯給之使使本朝我太祖選不識字至¶
　愚至訥武夫對之使辯博之使拔無所施¶
<pb:KR5c0117_HFL_009-010b>¶
　即此道也¶
關尹子曰天不能冬蓮春菊是以聖人不違¶
時地不能洛橘汶貉是以聖不違俗聖人不¶
能使手步足握是以聖人不違我所長聖人¶
不能使魚飛禽馳是以聖人不違人所長夫¶
如是者可動可止可晦可明惟不可拘所以¶
爲道¶
　抱一子曰天下道術或尚晦或尚明或尚¶
　動或尚止皆自然之理也聖人觀天之道¶
　以時吾神之晦明察地之利以宜吾形之¶
<pb:KR5c0117_HFL_009-011a>¶
　動止近取諸身如此則遠示之人亦莫不¶
　然是則神宜明則明之神宜晦則晦之形¶
　宜動則動之形宜靜則止之耳吾之手不¶
　能歩足不能握猶魚不能飛禽不能馳也¶
　天猶不可使冬蓮春菊地猶不可使洛橘¶
　汶貉而況違我所長乎而況違人所長乎¶
　苟違其形神之所長而强爲之斯害也已¶
　道安在哉¶
關尹子曰少言者不爲人所忌少行者不爲¶
人所短少智者不爲人所勞少能者不爲人¶
<pb:KR5c0117_HFL_009-011b>¶
所役¶
　抱一子曰多言則爲人所忌多行則爲人¶
　所短多智則爲人所勞多能則爲人所役¶
　皆悔吝也可不謹哉¶
關尹子曰操之以誠行之以簡待之以恕應¶
之以默吾道不窮¶
　抱一子曰應事接物不可不誠不誠喪德¶
　故於誠則操而存之不可不簡不簡則勞¶
　神故於簡則行而宜之不可不恕不恕則¶
　忿不懲不可不默不默則機不密盡是四¶
<pb:KR5c0117_HFL_009-012a>¶
　者吾道何窮哉¶
關尹子曰謀之于事斷之于理作之于人成¶
之于天事師于今理師于古事同于人道獨¶
于己¶
　抱一子曰謀今之事當以今之事爲師如¶
　善弓者師弓不師羿善舟者師舟不師奡¶
　其則不遠也斷事之理當以古人爲師古¶
　之聖人揆理曲盡非今人所及也事作於¶
　人不得不與人同其好惡也既謂之事矣¶
　作之於人成之於天在我何敢固必哉若¶
<pb:KR5c0117_HFL_009-012b>¶
　夫道則在我獨行之而已矣¶
關尹子曰金玉難捐土石易捨學道之士遇¶
微言妙行愼勿執之是可爲而不可執若執¶
之者腹心之疾無藥可療¶
　抱一子曰學者得一善言聞一善行則拳¶
　拳服膺而勿失可謂好學矣殊不知此可¶
　以成德不可以入道道則靈臺皎潔一物¶
　不留庶可晞覬若遇微言妙行執之於心¶
　是爲腹心之疾無藥可療何則土石易捨¶
　金玉難捐微言妙行入人心府終身不忘¶
<pb:KR5c0117_HFL_009-013a>¶
　昔人謂一句合道語萬劫繫驢椿信哉¶
關尹子曰人不明於急務而從事於多務他¶
務奇務者窮困灾厄及之殊不知道無不在¶
不可捨此就彼¶
　抱一子曰世之學者信異而不信常好奇¶
　而不好正故多從事於奇務他務多務而¶
　荒其本業廢其常産失其生計道未見而¶
　窮困灾厄先及之矣殊不知日用常行道¶
　無不在故曰人當明於急務所謂急務者¶
　爲人子以事親爲急爲人父以教子爲急¶
<pb:KR5c0117_HFL_009-013b>¶
　爲人下以事上爲急爲人上以安下爲急¶
　至於爲士以行業爲急爲農以耕桑爲急¶
　爲工以材器爲急爲啇以貨通爲急之類¶
　皆急務也豈可捨此就彼哉此之急務了¶
　辦不志於道則已苟有餘力而志於道則¶
　道在其中矣¶
關尹子曰天下之理捨親就疏捨本就末捨¶
賢就愚捨近就遠可暫而已乆則害生¶
　抱一子曰此章又重發明上章之㫖謂學¶
　者亦有捨親就疏捨本就末捨賢就愚捨¶
<pb:KR5c0117_HFL_009-014a>¶
　近就遠而於道有所得者可暫而已乆則¶
　害生¶
關尹子曰昔之論道者或曰凝寂或曰邃深¶
或曰澄徹或曰空同或曰晦㝠愼勿遇此而¶
生怖退天下至理竟非言意苟知非言非意¶
在彼微言妙意之上乃契吾說¶
　抱一子曰自古聖賢立言垂訓所上不同¶
　同歸於道有言凝然寂默者有言澄湛虚¶
　徹者有言空無大同者有言晦㝠息滅者¶
　學者遇此勿生退怖道不在言意言意豈¶
<pb:KR5c0117_HFL_009-014b>¶
　能盡道耶在彼微言妙意之上乃契聖人¶
　之說¶
關尹子曰聖人大言金玉小言桔梗芣苢也¶
用之當桔梗芣苢生之不當金玉斃之¶
　抱一子曰聖人之言精者如金如玉粗者¶
　如梗如苢昔人謂細語及麤言皆歸無上¶
　道有因麤言而悟道者有研細語而不悟¶
　者如用藥之當服草木生之用之不當服¶
　金玉斃之安取乎藥之貴賤哉惟其當而¶
　已矣¶
<pb:KR5c0117_HFL_009-015a>¶
關尹子曰言某事者甲言利乙言害丙言或¶
利或害丁言俱利俱害必居一于此矣喻道¶
者不言¶
　抱一子曰道與事不同事則有利有害故¶
　言事則有某言中利某言中害之理至於¶
　言道則終無某言中道某言不中道之理¶
　故善喻道者不言¶
關尹子曰事有在事言有理道無在道言無¶
理知言無理則言言皆道不知言無理雖執¶
至言爲梗爲翳¶
<pb:KR5c0117_HFL_009-015b>¶
　抱一子曰道與事相及如水火晝夜之不¶
　侔也學者言道如言事則誤矣言事則事¶
　有所在故事之言有理也言道則無在無¶
　不在則道之言安有所謂理哉若知夫道¶
　無理可言則言言皆道不然則雖執至言¶
　爲梗爲翳而已¶
關尹子曰不信愚人易不信賢人難不信賢¶
人易不信聖人難不信一聖人易不信千聖¶
人難夫不信千聖人者外不見人内不見我¶
上不見道下不見事¶
<pb:KR5c0117_HFL_009-016a>¶
　抱一子曰學道自信門入信苟不篤道無¶
　由而入矣然而信聖賢易信狂愚難信至¶
　狂愚則吾之信可謂篤矣然吾之所謂信¶
　者非世人之所謂信也世人之所謂信者¶
　信之信也吾之所謂信者不信之信也若¶
　夫不信狂愚之人則世人皆能信吾之不¶
　信也至於不信賢人則世人未必信吾之¶
　不信也況乎至於不信聖人則豈世人信¶
　其不信者乎又況乎至於不信千萬聖人¶
　此則世人尤所難信之法也惟能信吾不¶
<pb:KR5c0117_HFL_009-016b>¶
　信千萬聖人者其信可謂眞信矣是人也¶
　其亦外不見人内不見我上不見道下不¶
　見事者哉¶
關尹子曰聖人言蒙蒙所以使人聾聖人言¶
㝠㝠所以使人盲聖人言沉沉所以使人瘖¶
惟聾則不聞聲惟盲則不見色惟瘖則不音¶
言不聞聲者不聞道不聞事不聞我不見色¶
者不見道不見事不見我不音言者不言道¶
不言事不言我¶
　抱一子曰昔有學者問於其師曰有一人¶
<pb:KR5c0117_HFL_009-017a>¶
　負盲聾瘖三者之病來見於師師何以發¶
　藥師曰汝近前來學者近前而立師以掌¶
　示之曰此何物曰掌師叱出曰汝非三種¶
　病人矣噫是人聞師語而近前則不聾矣¶
　能見掌則不盲矣曰掌則不瘖矣然其人¶
　始發問端似知此理及乎被師一勘則本¶
　情露矣參同契曰耳目口三寳固塞勿發¶
　通陰符經曰九竅之邪在乎三要可以動¶
　靜與此同㫖嗚呼安得不聞聲不見色不¶
　音言者與之意會哉¶
<pb:KR5c0117_HFL_009-017b>¶
關尹子曰人徒知僞得之中有眞失殊不知¶
眞得之中有眞失徒知僞是之中有眞非殊¶
不知眞是之中有眞非¶
　抱一子曰天下學者皆知偽得之中有眞¶
　失偽是之中有眞非故求眞得以爲得眞¶
　是以爲是也殊不知道無得失無是非纔¶
　有得失有是非則是事也非道也若人學¶
　道而忽遇異物異景而横執以爲眞得眞¶
　是者往往多遭魔攝而不悟其爲眞失眞¶
　非矣¶
<pb:KR5c0117_HFL_009-018a>¶
關尹子曰言道者如言夢夫言夢者曰如此¶
金玉如此器皿如此禽獸言者能言之不能¶
取而與之聽者能聞之不能受而得之惟善¶
聽者不泥不辨¶
　抱一子曰此一喻最善與人說道誠如說¶
　夢說者曰吾夢極富貴聽者曰吾且不見¶
　吾且不知說者曰吾眞有是夢不可不信¶
　聽者曰吾既不見不知何以生信說者不¶
　能取而示之則曰聽者不智聽者不能得¶
　而見之則曰說者不實如是則䛦者言之¶
<pb:KR5c0117_HFL_009-018b>¶
　不如不言聽者聽之不如不辨昔人謂知¶
　道易不言難聞道易默會難故善聽者不¶
　於言下求道惟默會其言外之㫖可也苟¶
　泥其言而辨其實烏足以爲善聽善學者¶
　哉關尹子特於篇末垂此章爲訓者蓋欲¶
　學者觀此玄言不泥不辨惟領悟其言外¶
　之㫖而已矣¶
關尹子曰圓爾道方爾德平爾行銳爾事¶
　抱一子曰道不圓則不神德不方則不正¶
　行不平則不常事不銳則不利關尹子迷¶
<pb:KR5c0117_HFL_009-019a>¶
　微言妙義既終又慮學者或志道而忘德¶
　或立德而遺行或積行而廢事是則知務¶
　本而不知務末未有不因末而害本者也¶
　世固有因事之失而虧行者亦有因行之¶
　虧而損德者亦有因德之損而妨道者學¶
　者豈可只知從事於道而不資德行以相¶
　扶助哉又豈可只知積德累行而遇事不¶
　加之謹哉世亦有志于道而闡提德行與¶
　夫失業廢事者安知聖人立言垂訓體用¶
　畢備本末具陳如此詳盡耶噫關尹大聖¶
<pb:KR5c0117_HFL_009-019b>¶
人慈愍後世之心至矣盡矣不可思議失¶
¶
¶
¶
文始經言外㫖卷之九¶
¶
¶
¶
¶
¶
<pb:KR5c0117_HFL_009-020a>¶
　　　葛仙翁後序¶
　丹陽葛稚川曰洪體存蒿艾之資偶好喬¶
　松之壽知道之士雖微賤必親也雖夷狄¶
　必貴也後遇鄭君鄭君多玉笈瓊笥之書¶
　服餌開我以至道之良藥呼吸洗我以紫¶
　清之上味後屬洪以關尹子洪每愛之誦¶
　之藏之拜之宇者道也柱者建天地也極¶
　者尊聖人也符者精神魂魄也鑑者心也¶
　匕者食也釜者化也籌者物也藥者雜治¶
　也洪每味之泠泠然若躡飛葉而游乎天¶
<pb:KR5c0117_HFL_009-020b>¶
　地之混㝠沉沉乎若履橫杖而浮乎大海¶
　之渺漠超若處金碧琳琅之居森若握鬼¶
　魅神姦之印倏若飄鸞鶴拏(亦作/怒)若鬥虎¶
　兕清若浴碧慘若夢紅擒縱大道渾淪至¶
　理方士不能到先儒未嘗言可仰而不可¶
　攀可玩而不可執可鑑而不可思可符而¶
　不可言其忘物遺人者之所言乎其絶迹¶
　去智者之所言乎其同陰陽而㝠彼此者¶
　之所言乎何如此之尊高何如此之廣大¶
　又何如此之簡易也洪也幸親受之咸和¶
<pb:KR5c0117_HFL_009-021a>¶
二年五月朔丹陽葛洪炷薰敬序¶
¶
¶
¶
¶
¶
¶
¶
¶
　　　　　　　　　　　　　　　¶
<pb:KR5c0117_HFL_009-021b>¶
¶
¶
¶
¶
¶
¶
¶
¶
¶
<pb:KR5c0117_HFL_009-022a>¶
列子尅一¶
列子姓列名禦寇鄭人也居鄭圃四十年人¶
無識者初事壺丘子後師老商氏友伯高子¶
進二子之道九年而後能御風而行弟子嚴¶
恢問曰所爲問道者爲富乎列子曰桀紂唯¶
輕道而重利是以亡其書凡八篇列子蓋有¶
道之士而莊子亟稱之今汴梁鄭州圃田列¶
子觀即其故隱唐開元封沖虛至德眞君書¶
爲沖虛至德眞經¶
　右新書定著八章護左都水使者光禄大¶
<pb:KR5c0117_HFL_009-022b>¶
　夫臣向言新校中書列子五篇臣向謹與¶
　長社尉臣參校讎太常書三篇太史書四¶
　篇臣向書六篇臣參書二篇内外書凡二¶
　十篇以校除複重十二篇定著八篇中書¶
　多外書少章亂布在諸篇中或字誤以盡¶
　爲進以賢爲形如此者衆及在新書有殘¶
　校讎從中書以定皆以殺青書可繕寫列¶
　子者鄭人也與鄭繆公同時蓋有道者也¶
　其學本於黃帝老子號曰道家道家者秉¶
　要執本清虚無爲及其治身接物務崇不¶
<pb:KR5c0117_HFL_009-023a>¶
　競合於六經而穆王湯問二篇迂誕恢詭¶
　非君子之言也至於力命篇一推分命楊¶
　子之篇唯貴放逸二義乖背不似一家之¶
　書然各有所明亦有可觀者孝景皇帝時¶
　貴黃老術此書頗行於世及後遺落散在¶
　民間未有傳者且多寓言與莊周相類故¶
　太史公司馬遷不爲列傳謹第録臣向昧¶
　死上護左都水使者光禄大夫臣向所校¶
　列子書録永始三年八月壬寅上¶
¶
<pb:KR5c0117_HFL_009-023b>¶
¶
¶
¶
¶
¶
¶
¶
¶
¶
¶
