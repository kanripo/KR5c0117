# -*- mode: mandoku-view -*-
#+TITLE: 文始真經言外旨
#+DATE: 2015-08-29 00:26:01
#+PROPERTY:  LASTPB <PB KR5c0117_SJB_009-140727a>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5c0117_HFL_006-011b>
#+PROPERTY: JUAN 7
<md:KR5c0117_HFL_007-001a>¶<pb:KR5c0117_SJB_007-140720c>
文始眞經言外㫖卷之七賢十二¶
　　　抱一子陳顯微述¶
　　七釜篇(釜化也/凡三章)¶
關尹子曰道本至無以事歸道者得之一息¶
事本至有以道運事者周之百爲得道之尊¶
者可以輔世得道之獨者可以立我知道非¶
時之所能拘者能以一日爲百年能以百年¶
爲一日知道非方之所能礙者能以一里爲¶
百里能以百里爲一里知道無氣能運有氣¶
者可以召風雨知道無形能變有形者可以¶<md:KR5c0117_HFL_007-001b>¶

易鳥獸得道之清者物莫能累身輕矣可以¶
騎鳳鶴得道之渾者物莫能溺身㝠矣可以¶
席蚊鯨有即無無即有知此道者可以制鬼¶
神實即虛虛即實知此道者可以入金石上¶
即下下即上知此道者可以侍星辰古即今¶
今即古知此道者可以卜龜筮人即我我即¶
人知此道者可以窺他人之肺肝物即我我¶
即物知此道者可以成腹中之龍虎知象由¶
心變以此觀心可以成女嬰知氣由心生以¶
此吸神可以成鑪冶以此勝物虎豹可伏以¶<md:KR5c0117_HFL_007-002a>¶
<pb:KR5c0117_SJB_007-140721a>
此同物水火可入惟有道之士能爲之亦能¶
能之而不爲之¶
　抱一子曰易曰知變化之道者其知神之¶
　所爲乎孟子曰聖而不可知之謂神今天¶
　下之學者去聖逾遠望道而未之見覬其¶
　庶幾聖人者絶代無聞焉而況不可知之¶
　神故言神者例以孔子不語怪力亂神絶¶
　之故知道之士絶口不言至於生死之說¶
　亦祕而不傳矣且孔子果不言神乎果不¶
　言生死乎如曰知死生之說如曰陰陽不¶<md:KR5c0117_HFL_007-002b>¶

　測之謂神鼓之舞之以盡神皆孔子之言¶
　也今聖人於七釜一篇備言變化之道盖¶
　釜者資水火以變物之器也後世學者觀¶
　之不驚其言者鮮矣或者指爲異端偽書¶
　宜哉莊子有言曰瞽者無以與乎文章之¶
　觀聾者無以與乎鍾鼓之聲豈唯形骸有¶
　聾瞽哉夫知亦有之其是之謂歟易不云¶
　乎天下之動眞夫一者也即以事歸道者¶
　得之一息之理也以道運事者周之百爲¶
　即能成天下之務一致而百慮也得道之¶<md:KR5c0117_HFL_007-003a>¶
<pb:KR5c0117_SJB_007-140721b>
　尊獨者可以輔世立我即輔相天地之宜¶
　聖人之大寳曰位也道非時之所能拘非¶
　方之所能礙即通乎晝夜之道而知不疾¶
　而速不行而至之謂也可以召風雨侍星¶
　辰則風以散之雨以潤之可謂祐神之謂¶
　也可以易鳥獸騎鳳鶴席蛟鯨制鬼神則¶
　精氣爲物游魂爲變知鬼神之情狀之謂¶
　也可以入金石即兊爲金艮爲石山澤通¶
　氣然後能變化成萬物之謂也可以卜龜¶
　筮即卜筮尚占受命如響之謂也學者能¶<md:KR5c0117_HFL_007-003b>¶

　知乾坤一闔一闢謂之變則知坎離交遇¶
　水火相射山澤通氣雷風相薄之機然後¶
　知我之震兊即他人之肺肝能入震兊之¶
　神則可以窺他人之肺肝矣我之魂魄即¶
　龍虎之精英能凝魂魄之氣則可以化腹¶
　中之龍虎矣坎之中有嬰兒離之中有姹¶
　女能取坎中之實以點離中之虚則女嬰¶
　相見各現其形是道也因運神火照入坎¶
　中驅逐陰中之陽飛騰而上至神火本位¶
　遇陽中之陰擒制交結如金烏搦兔磁石¶<md:KR5c0117_HFL_007-004a>¶
<pb:KR5c0117_SJB_007-140721c>
　吸針二氣紐結而生變化或現女嬰之像¶
　或呈龍虎之形變化萬端飛走不定往來¶
　騰躍不出鼎鑪當是時則當鼔動巽風助¶
　吾離火猛烹極煆鍊成眞丹凝成至寳道¶
　也其中有觀心吸神二用皆助火候之力¶
　者釋氏之觀法觀心似是而非方士之服¶
　氣嚥津棄本逐末安識運神火以觀眞心¶
　鼔巽風以吸眞神之妙用哉丹成之後自¶
　然可以伏虎豹可以入水火是皆性命之¶
　祕間有形於易書者易不云乎非天下至¶<md:KR5c0117_HFL_007-004b>¶

　神至精至變至通其孰能與於此苟非其¶
　人道不虚行故曰惟有道之士能爲之聖¶
　人欲顯諸仁藏諸用以盡内聖外王之道¶
　故曰亦能能之而不爲之¶
關尹子曰人之力有可以奪天地造化者如¶
冬起雷夏造冰死屍能行枯木能華豆中攝¶
鬼杯中釣魚畫門可開土鬼可語皆純氣所¶
爲故能化萬物今之情情不停亦氣所爲而¶
氣之爲物有合有散我之所以行氣者本未¶
嘗合亦未嘗散有合者生有散者死彼未嘗¶<md:KR5c0117_HFL_007-005a>¶
<pb:KR5c0117_SJB_007-140722a>
合未嘗散者無生無死客有去來郵常自若¶
　抱一子曰列子問至人潜行不窒蹈火不¶
　熱行乎萬物之上而不慄何以至此關尹¶
　答曰是純氣之守也非智巧果敢之列夫¶
　人拘於形則不能變化若夫鍊形爲氣使¶
　形盡化氣則聚成形而散爲氣矣故能化¶
　萬物今觀雲之變化則知氣之變化也且¶
　蜃之爲物不靈於人而猶積氣之乆可以¶
　化樓閣人物以爲海市至於鷹化爲鳩豹¶
　變爲虎蜣化爲蟬魚化爲龍鳥獸蟲魚尚¶<md:KR5c0117_HFL_007-005b>¶

　能奪天地之造化人反不若何耶以六欲¶
　七情内賊其天眞五行六塵外鑠其神氣¶
　雖間有知道者能制精葆神鍊形化氣而¶
　作輟不常十寒一曝求其純乎化氣雖億¶
　兆人中而求一人不可得矣是道也賢愚¶
　貴賤皆可爲之其道不遠今之情情不停¶
　皆此物也蓋有非此物者存乎其中學者¶
　知乎此則知吾之所以行氣者知所以行¶
　氣則知所以鍊氣知所以鍊氣則知所以¶
　化氣成醇矣是寳也不隨氣合不隨氣散¶<md:KR5c0117_HFL_007-006a>¶
<pb:KR5c0117_SJB_007-140722b>
　不逐形生不逐形死故曰客有去來郵常¶
　自若¶
關尹子曰有誦呪者有事神者有墨字者有¶
變指者皆可以役神御氣變化萬物惟不誠¶
之人難以自信而易於信物故假此爲之苟¶
知爲誠有不待彼而然者¶
　抱一子曰誠者可以動天地感鬼神故或¶
　誦呪事神或墨字變指皆可役神御氣變¶
　化萬物不誠之人不自信其虚而易於信¶
　外物故聖人假此變化以啓其信心使其¶<md:KR5c0117_HFL_007-006b>¶

　苟知其爲誠則不待彼爲之而自能爲之¶
　矣¶
關尹子曰人一呼一吸日行四十萬里化可¶
謂速矣惟聖人不存不變¶
　抱一子曰天地之大不可以程度計今云¶
　一呼一吸日行四十萬里則人一晝一夜¶
　凡一萬三千五百息日行五十四億里爲¶
　一周天昔人以表影長短驗日之行度遠¶
　近亦以世之尋文爲準既可以尋文計則¶
　可以歩里計矣愚妄以謂日行四十萬里¶<md:KR5c0117_HFL_007-007a>¶
<pb:KR5c0117_SJB_007-140722c>
　豈得無奇是蓋總其大數耳若果有奇則¶
　恐滿五千五億里之數則與易之天地之¶
　數五十有五合矣日月五星離合順逆聖¶
　人皆能測而爲曆而昧者莫不見莫能知¶
　也故陰符經曰天下莫不見莫能知者是¶
　也夫速莫速於大化昔人謂揭天地以趨¶
　新負山嶽以捨故造化無斯須不移也萬¶
　物無暫忽不變也山川目更矣而世人以¶
　爲如昨時世日新矣而世人以爲如故今¶
　交一臂而失之者皆在㝠中去矣故向者¶<md:KR5c0117_HFL_007-007b>¶

　之我非復今我今日之我非復故吾矣是¶
　則我與今俱往矣而昧者不知橫謂今日¶
　所遇可係而存安知一息之頃而大化已¶
　行四十萬里哉惟聖人不逆化而存亦不¶
　順化而變故曰不存不變(億者謂萬/萬爲億)¶
關尹子曰青鸞子千歲而千歲化桃子五仕¶
而心五化聖人賔事去物豈不欲建立於世¶
哉有形數者懼化之不可知也¶
　抱一子曰有形有數者必化在聖人不欲¶
　苟免也何則既謂之形必有數焉非我所¶<md:KR5c0117_HFL_007-008a>¶
<pb:KR5c0117_SJB_007-140723a>
　有也天地之委蛻也天地且不能停化而¶
　形豈能違化哉雖然聖人假衆物以游世¶
　對五行以寓形應萬事不敢爲天下先故¶
　不爲主而爲賔也御萬物而不爲萬物所¶
　役故立於獨而無待也爲賔則如寄謂來¶
　去自如耳無待則無耦謂存亡不二耳如¶
　是則若形若數豈能拘哉而聖人猶不欲¶
　乆立於世者示此形軀爲吾大患懼化之¶
　不可知也青鸞子古之得道之士也住世¶
　千歲而千歲化即此意也若夫桃子五仕¶<md:KR5c0117_HFL_007-008b>¶

　而心五化者如孔子行年六十而六十化¶
曾子再仕而心再化意同¶
關尹子曰萬物變遷雖互隱見氣一而已惟¶
聖人知一而不化¶
　抱一子曰此章意連上章謂有形之物雖¶
　互隱見而一氣在天地間未嘗化也一氣¶
　猶且不化況吾之非氣者哉何謂非氣氣¶
　之所自生者前篇已詳述之矣聖人此章¶
　明吾之靈眞若寓於形則雖千年亦化寓¶
　於氣則一而不化也¶<md:KR5c0117_HFL_007-009a>¶
<pb:KR5c0117_SJB_007-140723b>
關尹子曰爪之生髪之長榮衛之行無頃刻¶
止衆人能見之于著不能見之於微聖人任¶
化所以無化¶
　抱一子曰衆人徒見天地日月化行之速¶
　此著而易見者也而不知吾之榮衛晝夜¶
　之間行陰二十五度行陽二十五度凡一¶
　萬三十五百息脉絡之循環運轉無頃刻¶
　止故爪之生髪之長無暫忽停此微而難¶
　見者也孰能逃之哉惟聖人不存不變任¶
　彼自化所以無化¶<md:KR5c0117_HFL_007-009b>¶

關尹子曰室中有常見聞矣既而之門之¶
之里之黨既而之郊之山之川見聞各異好¶
惡隨之和競從之得失成之是以聖人動止¶
有戒¶
　抱一子曰聖人之聞見未嘗異於衆人衆¶
　人之聞見隨處變異而生好惡和競得夫¶
　之心使聖人異於衆人而隨處不生好惡¶
　和競得失之心則有心矣有我矣此賢人¶
　不動心之學望聖人而未至者也若夫聖¶
　人則出門同人隨人好惡從人和競成人¶<md:KR5c0117_HFL_007-010a>¶
<pb:KR5c0117_SJB_007-140723c>
　得失如老子之人號亦號人笑亦笑孔子¶
　之耳順縱心列子從師三年心不敢念是¶
　非口不敢言利害從師五年心更念是非¶
　口更言利害此皆聖人不異衆人衆人不¶
　異聖人之說也何嘗以聞見自異哉聖人¶
　之所謹者不妄出户庭而無咎不妄同人¶
　于莽而弗克攻不妄同人于郊而志未得¶
　危邦不入亂邦不居特以動止爲戒而已¶
　矣¶
關尹子曰譬如大海能變化億萬蛟魚水一¶<md:KR5c0117_HFL_007-010b>¶

而已我之與物蓊然蔚然在大化中性一而¶
已知夫性一者無人無我無死無生¶
　抱一子曰昔人有言曰魚龍不知水爲命¶
　猶人在空中不識空我之與物林然在大¶
　化之中性一而已猶蛟魚生於大海之中¶
　水一而已知大海爲一水則蛟魚相忘矣¶
　知太虚惟一性則人我相忘矣何者爲死¶
　何者爲生¶
關尹子曰天下之理是或化爲非非或化爲¶
是恩或化爲讎讎或化爲恩是以聖人居常¶<md:KR5c0117_HFL_007-011a>¶
<pb:KR5c0117_SJB_007-140724a>
慮變¶
　抱一子曰天下無有不變之事亦無有不¶
　變之理聖狂之相去奚啻天淵生死之不¶
　齊奚啻冰炭而聖罔念則化作狂狂克念¶
　則化作聖而生極則化爲殺殺極則化爲¶
　生而況是非恩讎之間疑似反復豈不易¶
　變哉昧者執其自是如山之不可移恃其¶
　有恩如海之流不竭未幾是化爲非恩化¶
　爲讎而前日自是之我山俄化而爲衆非¶
　之海恃恩之人海俄化而爲積怨之山如¶<md:KR5c0117_HFL_007-011b>¶

　高岸爲谷深谷爲陵不期變而變也吁可¶
　畏哉惟聖人不執是不辨非不恃恩不念¶
　讎平我山夷人海居天下之常慮事物之¶
　變未嘗先人而嘗隨人其要無咎而已矣¶
關尹子曰人之少也當佩乎父兄之教人之¶
壯也當達乎朋友之箴人之老也當警乎少¶
壯之說萬化雖移不能厄我¶
　抱一子曰人之處世未免有立身行己應¶
　事接物之爲苟有我而自用則一動之頃¶
　吉凶悔吝隨之惟有一吉之利而凶悔吝¶<md:KR5c0117_HFL_007-012a>¶
<pb:KR5c0117_SJB_007-140724b>
　三者厄我矣惟聖人捨己從人當少時即¶
　佩父母之教及其壯也達乎朋友之箴至¶
　於老也警其少壯之說是則自少至老未¶
　嘗有我萬化雖移安能厄我哉¶
關尹子曰天下之理輕者易化重者難化譬¶
如風雲須臾變滅金玉之性歷乆不渝人之¶
輕明者能與造化俱化而不留殆有未嘗化¶
者存¶
　抱一子曰輕者人之魂也明者人之神也¶
　魂爲木所以輕也神爲火所以明也日出¶<md:KR5c0117_HFL_007-012b>¶

　於卯而魂旺日中於午而神旺日晡於申¶
　而䰟絶日没於亥而神絶是則一日之間¶
　而吾之魂神與造化俱化而不留矣惟精¶
　與魄重而且暗可以歷乆故能胎䰟胎神¶
　至於來日輕明魂神復自精魄因明因寤¶
　而復生復旺矣是則輕而明者假重而暗¶
　者爲之母也使魂神絶於申亥之間而精¶
　魄壞而不存則來日之䰟神無自而生矣¶
　知道之士知乎此故鍊精鍊魄爲金爲玉¶
　使歷乆不渝則吾之䰟神可以永乆乗負¶<md:KR5c0117_HFL_007-013a>¶
<pb:KR5c0117_SJB_007-140724c>
　得其所託而生長矣參同契曰吉人相乗¶
　負安穩可長生是則鍊精魄爲金玉則吾¶
　身爲大吉之身而乗負吾之魂神矣所以¶
　太乙火符修鍊金丹只念二物者鍊精與¶
　魄也並土爲三物耳參同契謂其三遂不¶
　入火二與之俱者木三之魂與火二之神¶
　不須鍛鍊不入鑪鼎而在鑪鼎之外周天¶
　運火者乃神與魂也魂三神二合之成五¶
　所以能周天運火而不昧精水之一與魄¶
　金之四亦合之成五所以能化金液以成¶<md:KR5c0117_HFL_007-013b>¶

　丹如是四物俱能成五者實假中宫土五¶
　以成變化張悟眞謂只縁彼此懐眞土遂¶
　使金丹有返還者此也又曰東三南二同¶
　成五北一西方四共之戊已自居本生位¶
　三家相見結嬰兒知此理然後知吾身殆¶
　有未嘗化者存¶
關尹子曰二幼相好及其壯也相遇則不相¶
識二壯相好及其老也相遇則不相識如雀¶
蛤鷹鳩之化無昔無今¶
　抱一子曰人之形體亦天地間一物耳無¶<md:KR5c0117_HFL_007-014a>¶
<pb:KR5c0117_SJB_007-140725a>
　傾刻不與造物俱化者也幼時顔貌至壯¶
　則異壯時顔貌至老則殊如雀蛤鷹鳩隨¶
　四時陰陽之氣變化形體不得自如也安¶
　有今昔之同哉然則吾之形容與今俱往¶
　矣與物俱化矣可不覺乎¶¶¶


文始經言外㫖卷之七¶¶¶<md:KR5c0117_HFL_007-014b>¶¶¶¶¶¶¶¶¶¶¶














